<resources>
    <string name="app_name">NewsAppTTSNode</string>
    <string name="sample_text_input">প্রশ্ন: থ্রি ব্রাদারহুডের ‘অপারেশন ১০২৭’ শুরুর পর আমরা শুনছি, মিয়ানমারের সামরিক বাহিনী ‘তাতমা-দ’ বিভিন্ন প্রদেশে নিয়ন্ত্রণ হারাচ্ছে। চিন ও অন্যান্য প্রদেশের সর্বশেষ অবস্থা সম্পর্কে জানাবেন?
    \nসুই খার: অক্টোবরে উত্তর শান প্রদেশে ‘অপারেশন ১০২৭’ শুরু হয়। এখন পর্যন্ত প্রতিরোধযোদ্ধারা অগণিত পোস্ট ও ক্যাম্প নিয়ন্ত্রণে নিয়েছে। উত্তর শানে পরিস্থিতি এখন শান্ত। রাখাইন, চিন, কারেন, কারেনি, ম্যাগোয়ে, সাগাইংয়ে তীব্র প্রতিরোধ চলছে। তাতমা-দর অবস্থা দেখে মনে হচ্ছে, তারা যুদ্ধের জন্য প্রস্তুত নয় বা সক্ষমতা নেই। বিভিন্ন অঞ্চলে তারা বিনা প্রতিরোধে ব্যাটালিয়ন হেডকোয়ার্টার্স, টেকটিক্যাল কমান্ড হেডকোয়ার্টার্স ও রিজিওনাল কমান্ড হেডকোয়ার্টার্সের মতো সামরিক স্থাপনাগুলো ছেড়ে পালিয়ে যাচ্ছে। সামরিক দৃষ্টিকোণ থেকে বললে নেপিডো এখন নড়বড়ে অবস্থানে আছে।
    \nপ্রশ্ন: অভ্যুত্থানের মাধ্যমে মিয়ানমার সেনাবাহিনী  ক্ষমতা দখলের আগে চিন প্রদেশ তুলনামূলকভাবে শান্ত ছিল। এখন সেনা সরকারের বিরুদ্ধে আপনাদের সক্রিয় দেখা যাচ্ছে। এ পরিবর্তনের কারণ কী?
    \nসুই খার: আমরা ‘জাতীয় অনাক্রমণ চুক্তি’ সই করেছিলাম একসময়। কিন্তু অভ্যুত্থানের পর মানুষ মনে করেছে, তাঁদের স্বাধীনতা কেড়ে নেওয়া হয়েছে। তারা সামরিক সরকারের অধীন ভবিষ্যৎ অন্ধকার দেখছে। সাধারণ মানুষ রাস্তায় নেমে আসে তখন। জান্তা শান্তিপূর্ণ আন্দোলনের ওপর নৃশংস হামলা চালিয়ে মানুষকে অস্ত্র হাতে তুলে নিতে বাধ্য করে। এ পরিবর্তন শুধু চিন প্রদেশে হয়েছে, তা নয়, জান্তার নৃশংস হামলা পুরো দেশের মানুষের মধ্যে পরিবর্তন এনেছে।
    \nপ্রশ্ন: চিন প্রদেশের ভৌগোলিক ধরন ও বহু জাতিসত্তার কারণে অতীতে মিয়ানমারের অন্য প্রদেশের মতো সেখানে ঐক্যবদ্ধ রাজনৈতিক বা সশস্ত্র আন্দোলন দেখা যায়নি, বর্তমানে যা দেখা যাচ্ছে। এটা কীভাবে হলো?
    \nসুই খার: বিভিন্ন ধরনের আঞ্চলিক ভাষা থাকলেও আমরা সবাই চিন। আমরা বুঝেছি, বার্মিজ আধিপত্যের বিরুদ্ধে যুদ্ধ করতে ঐক্য দরকার। সে তাড়না থেকে চিনরা এক হতে শুরু করে।
    \nপ্রশ্ন: অ-বামার সশস্ত্র দলগুলো অপ্রত্যাশিত সফলতা পেলেও এখনো গুরুত্বপূর্ণ শহরগুলো কেন্দ্রীয় সরকারের দখলে। আপনারা কবে নাগাদ সরকারকে পরাজিত করার আশা করেন?
    \nসুই খার: গত বছর বলেছিলাম, তিন বছরের মধ্যে বার্মিজ আর্মি পরাজিত হবে। অনেকে মনে করত তারা অপরাজেয়। এখন সবাই দেখছে, তারা অপরাজেয় নয়, ক্ষয়িষ্ণু প্রতিষ্ঠান। উত্তর শানে তারা কীভাবে মুখ থুবড়ে পড়েছে তা সবাই দেখেছে। গুরুত্বপূর্ণ শহরগুলোয়ও তাদের পূর্ণ নিয়ন্ত্রণ নেই। সব জায়গায় তারা প্রতিরোধের মুখোমুখি। আগে বামার জনগোষ্ঠী এই সেনাবাহিনীর বিরুদ্ধে অস্ত্র হাতে নেয়নি। এবার সেটাও হলো। পুরো বার্মা এখন প্রতিরোধের ফ্রন্টলাইন। পরিস্থিতি দেখে মনে হচ্ছে, এই বছরের মধ্যে বর্মি সেনাবাহিনী সম্পূর্ণ অকেজো হয়ে যাবে।
    \nপ্রশ্ন: জান্তাবিরোধী যুদ্ধে অ-বামার গেরিলাদের একক শত্রু থাকলেও একক কোনো স্বপ্ন আছে কি? যেমন ওয়া আর্মি ও থ্রি ব্রাদারহুড অ্যালায়েন্সের সঙ্গে এনইউজির সরাসরি কোনো সম্পর্ক দেখা যাচ্ছে না।
    \nসুই খার: সবাইকে এক ছাতার নিচে, এক নেতৃত্বের নিচে আনতে পারলে ভালো হতো। অতীতের তিক্ত অভিজ্ঞতার কারণে অ-বামারদের সঙ্গে বামারদের আস্থার ঘাটতি আছে। অ-বামার জাতিগুলোর ভিন্ন ভিন্ন রাজনৈতিক স্বপ্ন থাকলেও আরাকান আর্মি ছাড়া সবাই ফেডারেলিজমের কথা বলে। আরাকান আর্মিকে কনফেডারেশনের কথা বলতে শুনেছি। এখন পর্যন্ত কোনো অ-বামার সশস্ত্র দল স্বাধীনতার  কথা বলেনি।
    \nপ্রশ্ন: জান্তাবিরোধী আন্দোলনের ভেতর একটা আস্থার সংকটের কথাও বললেন। সেটা একটু ব্যাখ্যা করবেন?
    \nসুই খার: বার্মার অ-বামাররা বহুকাল ধরে বামার শ্রেষ্ঠত্ববাদের শিকার। বামাররা সংখ্যালঘুদের ওপর আধিপত্য করার চেষ্টা করে। এভাবে সাত দশক চলে গেছে। এনএলডির মাঝেও এ রকম প্রবণতা ছিল। সেই ধারাবাহিকতায় কিছু সন্দেহ-অবিশ্বাস আছে। বামাররা কখনো সমতার কথা ভাবেনি। আমাদের আত্মনিয়ন্ত্রণের অধিকার চর্চা করতে দেয়নি। ফলে আমাদের মধ্যে এক ধরনের অবিশ্বাস আছে। সমন্বিত হতে সময় লাগবে। অ-বামারা স্বশাসনের সবকিছু কোনো দিনই বামারদের হাতে ছেড়ে দেবে না।
    \nপ্রশ্ন: সামরিক শাসন বিরোধী মিয়ানমারের জাতীয় ঐক্যের সরকার বা এনইউজিতে সুচির দল এনএলডির প্রাধান্য দেখা যায়। তার মানে কি এখানেও বামার শ্রেষ্ঠত্ববাদের সমস্যাগুলো থাকছে?
    \nসুই খার: এনইউজিতে এনএলডির প্রাধান্য বিস্তারের আপাতত সুযোগ নেই। সে রকম প্রবণতা দেখাও যাচ্ছে না। আমরা যৌথ নেতৃত্বের দিকে যাওয়ার চেষ্টা করছি।
    \nপ্রশ্ন: মিয়ানমারজুড়ে জান্তার বাইরের শক্তিগুলোর মধ্যে ওয়া আর্মি ও থ্রি ব্রাদারহুড অ্যালায়েন্স একধরনের চীনমুখী এবং ‘কে-থ্রি-সি’ (কাচিন-কারেন-কারেননি ও চিন) ও এনইউজি পশ্চিমপন্থী অবস্থায় রয়েছে। এ থেকে কি আমরা বলতে পারি, মিয়ানমার ভূরাজনৈতিক যুদ্ধক্ষেত্রে পরিণত হচ্ছে?></string>
</resources>
